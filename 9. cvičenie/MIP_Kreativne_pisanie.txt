Automatické písanie

Dobrý deň, moje meno je Adam a mám 19 rokov. Už ako malý som sa začal venovať plávaniu, ktoré som si obľúbil natoľko, že sa mi to páči doteraz. Samozrejme, tak ako každý iný som zavrel dvere za nejakým iným športom, no vždy ma to tiahlo práve k plávaniu a videl som slnko na konci tunela. Ako množstvo študentov, tak aj ja som chodil na svoju strednú školu autobusom z malého sídliska v mestečku Humenné. Ako sa hovorí "jablko nepadá ďaleko od stromu" a preto som vo väčšine podobný ako môj otec. Závislosť na mobile je pre nás oboch veľmi zlá, a preto častokrát hľadáme kľúć, ktorý by. nás od toho vyslobodil. No láska k športu je práve tým kľúčom, ktorý nás navráti k zmysluplným zážtkom. Pri mori som stretol dievča s ktorým som sa zoznámil tento rok v Turecku a to kamarátstvo mi ostalo doteraz. Ako väčšina turistov v Turecku, tak aj ona mala rada mačky.

**************************************************************************************

Kde sa zbehli všetky farby vesmíru (5-10 viet)

Každý človek má svoj vlastný cieľ, ktorý vo svojom živote chce dosiahnuť. Zatiaľ čo jeden túži po slobode, cieľom druhých môžu peniaze, či láska. Práve preto je náš ľúdský druh tak jedinečný. Aj ja si niekedy položím otázky typu: Prečo som tu? Prečo ma Boh stvoril? Aké je moje poslanie? No po chvíľke zamyslenia si vždy uvedomím, že tak ako každý človek, tak aj ja mám svoj zmysel. Všetci ľudia na tomto svete sme ako kúsky puzzle, ktoré pri vzájomnej spolupráci dotvárajú veľké dielo. A to je to, čo by nás každé ráno malo posúvať vpred a podporovať pri dosahovaní našich cieľov, nech už sú akékoľvek.

**************************************************************************************

Tulák & Záhradník & Myš & Hruška & Ponožka & Kľúč & Čokoláda

Bol raz jeden záhradník, ktorý svoju záhradu nadovšetko miloval. Každodenne starostlivo polial rastliny všetkých druhov, ktoré sa v jeho záhrade nachádzali. Ak by ste si čo i len pomyslel nad nejakým špecifickým kvietkom, stávim sa, že by ste ho tam určite našli. Túto aktivitu si obľúbil práve po nešťastnom incidente, ktorý mu odniesol jeho milovanú osobu na druhý svet. Už je tomu vyše 5 rokov, no jeho láska k svojej manželke je natoľko veľká, že si ju každý deň chodí uctiť na cintorín s jednou z jeho nádherných kvietkov. Tak ako každý deň, tak aj dnes sa pozbieral z postele, obliekol svoju obľúbenú košeľu, vytrhol tú najkrajšiu kvietku zo záhrady a vybral sa na cintorín. Cestou ho však čakalo prekvapenie o ktorom, ešte nevedel. Nie, nebola to žiadna myš, čo sa mu vrhla do cesty, bol to človek, ktorý vo svojom živote pravdepodobne prešiel mnohými prekážkami, čo ho poznačilo aj na jeho vzhľade. Nuž pýtate sa prečo je tomu tak? Ten skromný človiečik nemal na svojich chodidlách, čo i len ponožky. Človek s veľkým srdcom, nám známy ako záhradkár, ktorý mieril za svojou manželkou si však tohto pána nemohol nevšimnúť a preto sa mu bez váhania prihovoril. Po chvíli debaty sa obaja páni dozvedeli o veľkej časti svojich životných príbehov s ktorými sa počas svojho života museli vysporiadať. Záhradkár tulákovi ponúkol hrušku, aby sa aspoň na chvíľu zasýtil. Niekedy aj malý dar vie byť kľúčom k dosiahnutiu veľkej zmeny. Možno sa pýtate aký dar mám na mysli. Nie, nie je to hruška, ktorou bol tulák obdarovaný. Hovorím o tom, ako veľa môže pre niektorých z nás znamenať pár slov a kontakt s inými ľuďmi. Častokrát ani nezáleží, či daného človeka poznáme alebo nie. To čo je skutočne dôležité je fakt, že to čo nás ľudí odlyšuje od zvierat je dar pomáhať si. Nie peniaze, či moc, ale aj obyčajná hruška, či čokoláda sú to, čo nám dokáže z priemerného dňa spraviť zážitok na celý život.